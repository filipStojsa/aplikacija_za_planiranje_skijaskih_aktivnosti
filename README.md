# Интерактивна апликација за организовање активности скијаша на Јахорини: „Јахорина – ко преживи причаће!“
Циљ апликације јесте првенствено да осигура добар провод свим скијашима који су се одлучили да посете скијалиште на Јахорини. Корисницима који се изјасне као скијаши би при приступу платформи била постављена одређена питања практичног али и шаљивог карактера, на основу којих би им апликација помогла у организовању днвних скијашких активности али и ноћног живота на Јахорини. 
Да ли дневне активности укључују и паузу за ракију и ћевапе или искључиво скијање зависи од корисникових одговора. Уколико апликација „прецени“ подношљивост скијаша на ракију и вино, апликација би му предложила да наредног дана одскија до најближег кафића и да дан заврши у спа центру. Практична функционалност апликације је то што може да омогући да у зависности од скијашког знања кориснику препоручи одговарајуће стазе, о којима платформа такође води евиденцију. 
Инструктор се мора регистровати како би се сачувале његове личне информације као што је контакт телефон. Инструктори имају могућност додавања нових активности које су категоризоване и ажурирања информација о тренутном стању на стазама. Уколико је скијаш почетник апликација ће предложити заказивање часова код неког од инструктора.

